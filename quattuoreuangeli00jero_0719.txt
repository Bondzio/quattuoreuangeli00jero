DE NOUJS ADDITAMENI'IS QLUAD CODICES. 673

Ioh. ii. 13). Iudicat itaque Berger codicem ff textum uere Italicum minime
habere, neque aliquid obstare quominus ex Gallia ortus postea in Italiam
translatus fuerit (uide et W. Sanday‚ lec Guardiau, Aug. 9, 1893, p. 1257).

ξ 2. De codice Ingelslczdz'ensz' (I). Lectiones huius codicis ex collatione
Tischendorfii sua manu scripta (Anglicis quidem oculis lectu perdifficili)
citaueramus3 uide praefationem p. xii. Cum iam Euangelia Matthei, Marci,
et Lucae in lucem edita essent, apparuit opusculum summa diligentia et
perspicacitate conscriptum, auctore E. von DobschUtz, cui titulus fuit Studien
zur Textkrz'tz'k der Uztlgala (Lipsiae 1894). Cuius libelli prima pars continet
dissertationem de codice I, ex qua recognouimus Tischendorfium haud raro
in collatione sua errasse, nos uero saepius forsan notulas suas non recte
legisse. Certe dolendum est quod von Dobschiitz collationem codicis plenam
non dederit, sed tantum errores uel Tischendorfianos uel nostros hic illic
notauerit; quos autern dedit, inter ‘Emendanda‚ corrigenda, et addenda’
inseruimus. Codex est noni saeculi ut monet von Dobschiitz, non septimi3
et in Bibliotheca Universitatis Monacensis habet numerum MS. 29 fol.
(Ingolstadiensis ol. Π. 30).

ᾧ 3. De codice netem· corbeiensi (ffz). Lectiones huius codicis primum
quidem ex Calmetii collationibus, deinde ex editione Iohannis Belsheim
(Christianiae 1887) in Mattheo et Marco dedimus. Hanc editionem ipse
Belsheim breui tempore confectam esse confitetur (uide praefationem suam
p. iv ‘quum tantummodo breue tempus commorandi Parisiis mihi esset’ . ..
‘denuo autumno 1886 breuiter me iterum Parisiis commorante'3 et iterum
append. ‘hanc meam collationem anni 1886 iterum Parisiis decern dies commorans
reuisi') et paulo posterius eodem anno appendicem satis multorum errato-
rum, iterumque (p. 136) etiarn addenda ad appendicem curauit. Cum autem
reiteratis his curis plenam fiduciam operis Belshemiani non habuerit uir
diligentissimus S. Berger, contulit ille quidem editionem cum codice ipso,
iterumque errata neque pauca neque parui momenti (maxime quidem in
orthographia) deprehendit. Suam collationem qua sua est semper comitate
ad nos benignissime transmisit, qua in Luca et Iohanne perpetuo usi sumus.
In Mattheo et Marco ubi inter ueteres Latinos ff2 aut non citauimus
aut perperam citauimus, ueram lectionem inter ‘Emendanda corrigenda, et
addenda’ inseruimus.

§4 De codice ueteri Rcltdzgcrano (l). Cum euangelium Matthei edebamus,
exemplum huius codicis (edidit enim H. F. Haase, Uratislauiae 1865-6) penes
nos non fuit, sed interdum lectiones ex Tischendorfii Testamento Graeco
citabamus (errat quidem Tischendorfius citans l pro additamento ‘neque filius'
Mt. xxiv. 36, quod omittit codex teste Haase p. 69), quod et in praefatione
p. xxxii declarauimus. Quod cum cognouisset uir doctissimus et semper
deflendus † F. J. A. Hort, exemplar libri nobis ipse commodissime dono dedit.
In Marco igitur, Luca, et Iohanne, codicem l in serie ueterum Latinorum
semper citare potuimus3 lacunas in Mattheo nunc impleuimus et inter
‘Emendanda, corrigenda, ct addenda' posuimus.

