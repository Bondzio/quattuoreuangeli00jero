724 EPJLOGFS.

et in Bibliis anni 1555 (modica cum uarietate) intulerat, eodem anno 1555 (ut
e. g. per Frellonium) et sequentibus in editionibus Bibliorum adhibebatur, et
tam celeriter in usum communem uenerat ut uariationes ab ea incommodum
maximum inferre uiderentur. Itaque in Clementina, Francisco Torleto editore ¹,
ad usum Stephanicum reuersum est.

Defectus et errores qui in Bibliis Sixtinis apparent plerumque festinationi
eorum tribuuntur qui imprimendi curam agerent, et culpa ab editoribus ad
typographos et typothetas translata est ². Critici etiarn exteri animos ad
id uerterunt quod miro modo correctiones aliquot factae essent, uerbis
quibusdam separatim in fragmentis cartae minutis impressis et super errores
adglutinatis. Si tamen liber ille accuratius examinetur signa incuriae pauca
inuenientur; immo singulari cum cura textus Bibliorum impressus uidetur.
In Euangeliis enim unum tantum uerbum isto modo correctum reperimus
(Mc. x. Ι inde), et rarissima preli uitia (Lc. xvi. 20 vulceribus pro ulceribus,
loll. xi. 34 et sec. bis repelilnm). Thomas etiam james-³, Bibliothecarius
Oxoniensis‚ qui uitia huiusmodi ex proposito et acri cum studio quaerebat,
exempla xxvii tantum per tota Biblia inueniebat quorum duo solum in Nouo
Testamento occurrunt. Causae igitur aliae erant quae uoluntatem operis tam
cito ‘sub incudem reuocandi’ explicarent. Probabile nobis uidetur correctores
re accuratius tractata obseruasse se in errores aliquot incidisse uel optimorum
genere codicum non usos esse. Opinio etiam uiri eruditi Eberhardi Nestle⁴
nonnihil uerisimilitudinis habet patres Societatis Iesu id egisse ut liber recu-
deretur, cum offensionem eis praebuisset sixtus V Bellarmini libro ⁵ De dominio
Papae directo ¹ in Iudicem librorum proln'bitormn relato.

Ab anno uero 1592 quo editio Clementina (ΕΒ) in lucem prodiit, textus
impressus uix mutatus est, nisi quod preli uitia lapsu temporis non pauca
irrepserint, et editores, ut testatur Carolus Ue1·cellone⁵‚ paene omnes post 1592
innumeris in locis uel interpungendi uel scribendi rationem pro libitu immutarint.
Item anno 1592 iam tres editiones ex typographia Uaticana iussu Clementis VIII
prodierunt quae nonnihil inter se diuersae fuerunt ; ex quibus iudicat Uercellone
‘editionem principem reliquis praehabendam, eiusdemque exemplum pro
archetypo adsumendum atque unice exprimendum esse, demtis tamen typo-
graphi mendis accitisque paucis illis lectionibus quae nouissime ingestae fuerant)
Hoc itaque pro fundamento suae nouae editionis ponit, tabella in praefatione
subiuncta ‘in qua omnia loca exhibentur, in quibus,⁷ ut dicit, ‘ ratus sum aliquod
typorum uitium in laudata Uaticana editione latitare.'

¹ Uide Paulum Fabre La Bihlz'othstque [misane
p. 60, Parisiis 1895.

² Uide Ριάιζίαῑίσιιέυι ad leam-em.

³ Uide librum eius dictum Bellum Papale siuc
Concoaedia discors etc„ Londini 1600, et in eo
Iudicem Locorum manu ipsius Sixti Quinti uel
aliorum post impressum correctazmn ; qui liber
paginarum numeris caret. Nos, Bibliis Sixtinis
et in ueteri et in nouo Testamento iterum ex-

aminatis, non plus duodecim locos his addere
potuimus; cf. van Ess Gcsclz. d. l'ulg. pp. 331—335.

⁰ Et'n Julrz'laum der Laleim‘ssken Bihel p. 17,
Tiibingen 1892.

⁵ Biblia Sacra Uulgatae Editionis Sixti V et
Clementis VIII Pontt. Maxx. iussu recognita atque
edita. Romae, Typis S. Congregationis de propa-
ganda fide, anno MDCCCLXI [edidit C. Uercellone];
uide praefationem ad lectorem pp. iii seqq.

