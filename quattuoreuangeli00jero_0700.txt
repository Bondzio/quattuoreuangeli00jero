654 EPJL OG σε.

(iii) ex correctione textus, quern critici uocant, Itali, qui ut diximus
Hieronymo pro fundamento est. Hic textu5‚ qui praecipue in cod. f
conseruatur‚ non solum interpretationem ueterem stilo elegantiori emendabat,
sed etiam lectiones nouas protulit. Notatu certe dignum est in ista emenda-
tione Itala eminere lectiones quae in maiori parte codicum Graecorum
apparent, quas recensioni Syrae uel Antiochenae adiudicant Westcott et Hort.
Has lectiones magna ex parte quamuis non ubique abicit Hieronymus ut
lectiones codicum &BL et subinde D sequatur [uide tabulam VI, classem i].

Notatu etiam dignum est auctorem nostrum opus non eadem mente neque
plene perfecisse. Lectiones enim Italas huiusmodi in Mattheo et Marco
tantum et in prima parte Lucae corrigit. In posteriori autem parte Lucae
et in primis capitulis Iohannis stilo temperauit et codicis Brixiani lectiones
propius secutus est. In posteriori parte Iohannis quasi medius incedit [uide
tabulam VI, classes ii et iii].

