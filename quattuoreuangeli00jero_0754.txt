708 EPJJ. OG (fs.

De codicis Beneuentani (ΕΡ) origine et antiquitate iam supra diximus (p. 672
de nouis additamentis). Codex uidetur, ut iudicat S. Berger (p. 92), cui
suffragatur W. Sanday (The Gnardian Lond.‚ Aug. 9, 1893, p. 1257), in Gallia
scriptus saeculo octauo uel nono, et postea in Italiam translatu53 et recte
numeratur inter eos textus quos Hiberno-Gallos nominare licet quorum Codex B
supra descriptus pro exemplo est.

Item in eadem familia numerari potest Codex noster Sangermanensis (qui
gl in Mattheo‚ et G in ceteris Euangeliis nuncupatur), quamuis multa sibi propria
possideat. Prima quidem parte saeculi IX in Gallia meridionali et forsan
prope Lugdunum scriptus uidetur; uide quae de origine huius codicis optime
congessit Berger‚ pp. 65-72.

De codicibus Hispanicis Cauensi (C) et Toletano (T), plura in praefatione
iam dicta sunt (pp. xi, xiii); Cauensis saeculo IX tribuendus est et in Hispania
septentrionali uel mediterranea, litteris Uisigothicis perpulchre exaratus est
a Danila scriptore3 Toletanus eidem saeculo attribuitur (non saeculo X ut antea
scribebamus in praefatione, p. xiii) et fuit olim Hispalensis. Ambo pandectae
sunt et unam textus familiam uel potius recensionem exhibent. De his
codicibus, praeter ea quae in praefatione diximus, uide et Berger, pp. 12—15‚
et G. Schepps Prz'scillz'am' quae supersunt (Corpus scr. eccl. lat. tom. xviii,
Uindobonae, 1889), pp. xxx—xxxiii. De huius recensionis editore primo
⁷ commemoranda est certe coniectura Bergeri, qui Scheppsium secutus, ‘Pere-
grinum episcopum‚’ canonum Priscilliani emendatorem, cum Bachiario exaequat3
cuius uiri opuscula apud Gallandium (Bibl. Uet. Falr. tom. ix) et Migne (P. L.
tom. xx) edita sunt. Hic enim ineunte, ut creditur, saeculo V ⁶ peregrinationem
propter conseruandam uitae integritatem elegit‚’ ut ait Gennadius (de scrzjfil. eccl-
xxiv)‚ et Romae apologiam pro fide Pontifici urbis obtulit, in qua de nomine
patriae suae silet, sed errores Priscilliani erroribus similes detestatur. A nullo
tamen auctore quantum scimus, episcopus dicitur, sed monachus. Et uersus
finem opusculi sui⁷ quae professio fidei nuncupatur. sacerdotibus et doctoribus
‘qui sunt capita populi et columnae ecclesiarum ⁷ obtemperare se uelle profitetur.
Quae cum episcopatu Bachiarii uix conciliari possunt. (Migne, l. c., col. 1035.)

3. DE INDOLE CODICUM PRIMAE CLASSIS.

ξ 1. Codices Italo-Nortlmmbrici AAfflffssY. Hanc familiam pro optima
habemus, et saepius quam alias sequimur. Rationes enim sunt praecipue
duae ue] tres quae nos ad hanc sententiam adduxerunt quas infra plenius
tractabimus (pp. 726—732). Hic uero satis est dicere, primo hos codices prae-
sertim cum Graecis illis concordare, quos ab Hieronymo ceteris praehabitos
fuisse censeamu53 secundo eos fere immunes esse ab additamentis uel ex
ueterum Latinorum interpretationibus uel explicandi gratia interpolatis; tertio

notam quandam ueritatis et integritatis ab eis exhiberi, quae etiam in
erroribus perspici possit.

