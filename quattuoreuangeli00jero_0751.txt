CAP. IV. DE PATRIA ET INDOLE CODICUM
NOSTRORUM.

1. DE PATmA ET ORIGmE conicum PRIMAE CLAssrs AAHssSY3 OX3
JMP 3 F, H) ; Z.

IN praefatione huius tomi (p. x) scribebamus nos codicum nostrorum
stemmata componere non posse, quod idem uerum esse post septem annos
huic studio (inter cetera uitae munera) deditos iam fatemur. Diuisiones autem
classium quarumdam et familiarum clarius ostendi possunt, et nos quidem
eorum quae antea in hac re scribebamus non paenitet. Classes enim duae
uel potius tres distinguendae sunt, quarum prima codices antiquiores et
ab additamentis immuniores continet3 secunda illos comprehendit qui textus
formam apud diuersas gentes decursu temporis propagatam ostendunt, Celticam
scilicet, Gallicam et Hispanicam. Tertia recensiones continet. quibus uiri docti
textus formam ueriorem uariis temporibus restituere conabantur, de quibus
in capitulo sequenti paucis disseremus.

De codicibus primae classis primo loco asserendum est eos omnes quodammodo
cum Italia uel propius uel longius coniungi. Euangelia quidem, ab Hieronymo
correcta, in urbe Roma edita fuisse et ex ea in orbem Christianum diuulgata
omnes meminerint. Sed praeter exspectationem accidit ut pauci uel nulli
ex codicibus optimis et antiquissimis originem Romanam clare ostendant.
Ex Italia enim qui manifesto originem trahunt potius cum Gallia Cisalpina
et Mediolano urbe uel cum Italia meridionali et Neapoli affinitatem habent.
Codices enim nostri Northumbrici AASY‚ quibuscum Hubertianus (H‘ff) arcte,
quoad textum, coniungitur. ex Italia meridionali originem trahere uidentur.
Fuldensis (F), ut omnibus notum est, Uictoris Episcopi Capuani peculium fuit.
Epternacensis (ΞΡ) ex monasterio Lucullano prope Neapolim sito, originem
suam prae se fert. Codices Foroiuliensis (ὃ), Mediolanensis (M), et Perusinus (P)
Italici sunt.

De codice Harleiano (Z). olim Parisino, nihil pro certo audemus affirmare3
sed manus ipsa, et praesertim notarum et correctionum marginalium forma,
Italiam potius septentrionalem, quam Galliam transalpinam uel Angliam,
indicare creditur. Formae tamen duae in ea exhibentur litterae f (Ρ et F),
quarum altera in Anglia usitatior uidetur.

Codices contra OX, qui Cantuarienses sunt, ex Roma facile ab Augustino
aut quodam alio sub finem s. VII aduecti credebantur, uel postea a Gregorio
Magno transmissi ; uide Baedam¹‚ qui inter alia ‘codices plurimos' ab eo missos
commemorat, et confer Iohannem Diaconum2. Lectiones autem in iisdem

 

¹ Hist. Eccl. i. 29.. ἵ p. 172-3„ ex cod. Bibliothec. Aulae S. Trinitatis
² In uita S. Gngam'i ii. 373 cf. H. Wanley in l Cantabrigiensis saec. XV.
catalogo librarum Ssplenltionalimn, Oxou. 1705, l

