viii PRAEFATIO CAP. l. DE OPERIS RATIONE.

praestantia huius uel illius nimium fidenter proferamus. Prolegomena igitur
usque ad finem operis si Deus uoluerit, distulimus; speramus enim nos illo
tempore non solum pleniore consilio nostro firmatos, sed etiarn aliorum uirorum
doctorum ingenio et prudentia adiutos, multa perspecturos quae iam nos latent.

Quid uero in hoc opere praestitum fuerit paucis exponi uolumus. Imprimis
cum permultos codices inspexissemus„ paucos numero selegimus qui, uel diuersis
ex patriis uel diuersa ex origine ad nos per saecula longinqua traditi, satis
amplum spatium et loci et temporis comprehenderent, ut crederemus in uno
saltem aut altero textum uere Hieronymianum inesse. Non enim multitudinem
testium pro hac et illa lectione quaerebamus, sed potius diuersitatem lectionum
ex codicibus qui uel scholae alicuius uel regionis, si ita dici possit, personam
gererent.

Horum codicum uarietates omnes uel ad apices litterarum recensuimus et in
apparatu nostro sere semper edidimus, etiam eos codices numerando qui lectioni
in textum receptae fauent, nec minus eos qui tali lectioni aduersantur. Unde
euenit ut tam philologis, qui historIam linguae Latinae perscrutentur, quam
theologis utilis fieri possit editio nostra.

Porro in euangeliis ueterem uersionem ex codice Brixiano adiunximus cum
hic liber proxime accedat acl interpretationem quam Hieronymus in euangeliis
recensendis ad manus habuisse credendus sit. ‘Italam' dicunt hodierni, haec est
Itala recensio uersionis antiquioris, quae recensio teste Augustino (de doctrina
Christiana ii. 15) ante Hieronymum exactissima credebatur.

Testes etiarn Graecos plerumque ex Tischendorfii editione octaua, ubi operae
pretium uidebatur, citauimus, et saepissime Latinos ueteres quorum plures ipsi
separatim edidimus sog„ k u op ain, s l, q v, de quibus plura uidesis infra p. xxxi.

CAP. II. De editorum societate inser se ct de illis qni nos adiuuermlt.

RESTAT ut de ratione laborum nostrorum inter se pauca dicamus. Forma
operis a Iohanne Wordsworth tunc temporis in Collegio Aenei Nasi Oxoniensi
tutoris munus exercente, circa annum 1877 primis curis descripta est. Qui a
Delegatis preli Clarendoniani strenue adiutus¹ et ipse et per alios in bibliothecis
et domi et foris uisendis et codicibus manuscriptis inuestigandis conferendisque
multum tempus insumsit, ut ex sequentibus per se clarum erit. Anno demum
1883 Professor interpretationis Sacrae Scripturae Oxoniensis et Canonicus Rof-
sensis sactus, manum primam notulis componendis et textui S. Matthei consti-
tuendo adposuit. In his primum ab amicis quibusdam iunioribus adiutus, ita

¹ Inter alia huius operis gratia suscepta Delegnti a uidua C. Tischendorfii, interueniente
uiro amicissimo et eruditissimo C. R. Cregory, libros quinque redemerunt, quorum tituli
sequuntur:—(x) collatio codicis Α cum uulgata Clementinn a Tischendorfio facta: quo anno
non constat; (2) collatio simili modo facta cod. Ι, cum lectionibus aliquot cod. T ex manchino
ut uidetur haustis3 (3) Codex k Bobiensis nunc Taurinensis manu ipsius exscriptus: (4) Cod. q
Frisingensis nunc Monacensis simili modo exscriptus; (5) Fragmenta Sangallensia n (Mt.
Me», ap, una cum aliis fragmentis, plerumque aliena manu scriptis. In his est collatio cod.
Paris Lat. 11955 (uide infra Walkeri a) et fragmenta Marci i. 1>vi. 37, xiii. zossxvi. 2 (sed mul.)
<erundum uulgatam, cum aliis fragmentis uulgatne Sangallensibus, praecipue epp. Paulinarum.

