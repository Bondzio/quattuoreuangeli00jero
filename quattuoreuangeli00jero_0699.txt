CAP. Ι. DE CODICIBUS GRAECIS QUIBUS
S. HIERONYMUS USUS FUERIT.

UT lectorum commoditati consulamUS, res praecipuas sub hac quaestione
tractatas hic summatim referemus.

PARS I. Imprimis ipsius Hieronymi propositum praesertim in Euangeliis
emendandis declaramus. Qui in hoc opere a uersionibus Latinis tunc temporis
uulgatis exorsus, praecipue ab illa forma quae in codice Brixiano (f) extat,
ad Graecam ueritatem tantum corrigere uolebat cum sensus postularet uel
ita Latini testes uarialent, ut inter eos necesse diiudicandum esset. uel scribae,
quod deesse in quouis euangelio credebant, ex alio addidissent.

PARS II. In hoc correctionis opere quos et quales codices Graecos adhibuit?
Huic quaestioni respondemus:

(Ι) collatis quae ipse scripserit de locis difficilioribus uel eminentioribus
(a) in commentariis ad S. Mattheum3

(b) in commentariis ad alios S. Scripturae libros et in ceteris tractatibus
ubi Euangelia citat [uide tabulas I, ΙΙ]

(2) scrutando textum qui in Euangeliorum editione sine dubio Hieronymianus
est [uide tabulas III-VI] Utraque ex parte eadem sere colligimus. Duplex
scilicet codicum Graecorum uel saltem lectionum Graecarum genus in manibus
Hieronymi fuisse credimus, alterum quod ab omnibus iam extantibus codicibus
discrepat, alterum quod cum familia &BL concordat,

(A) Primum genus apparet partim in commentariis quos in tab. ΙΙ citamus,
sed clarius in lectionibus ipsis, ubi ueteres Latinos correxit contra auctori-
tatem omnium codicum Graecorum nobis iam cognitorum [uide tabulam 111];
sed et idem quamuis minus clare perspicimus ubi contra auctoritatem
Graecam Latinos testes aut omnes aut aliquot sequitur, e. g. in Matt. viii. 30
ubi legit non longe contra Graecum μακράν [uide tabulam IV]. Tales etiam
lectiones in ceteris commentariis et tractatibus praesto sunt.

(B) Secundum genus lectionum, quod cum familia Graeca &BL et subinde
cum D concordat, uariis modis perspicitur

(i) partim ex commentariis in Mattheum [tabula Ι] et aliis tractatibus
[tab. II];

(ii) ex correctione Hieronymiana in Euangeliorum editione. Pauci sunt
loci ubi Latinos omnes deserat, sed satis multi et satis.cla1·1’ ut ostendant
societatem lectionum ab ipso probatarum cum familia &BL [uide tabulam V];

4Q

