PRAEFATIO EDITORUM PROLEGOMENORUM
LOCO EUANGELIIS PRAEMISSA.

CAP. Ι. De operis ratione et de dffcultalz'bns eius.

UNDECIM fere anni elapsi sunt ex quo editor huic labori, textum sc. Hiero-
nymianum Noui Testamenti ex codicibus antiquis eruendi, manum primam
adposuit. Opus sane ob multitudinem testium et uarietatem recensionum, ut
omnes docti sciunt, difficile est. In quo multa quidem per hoc tempus clariora
euenerunt, sed multa iam dubia sunt, praesertim cum pauci in hoc codicum
Latinorum labyrintho fidi duces exstiterint. Quid antecessoribus suis Desi-
derio Erasmo, Roberto Stephano, Ioh. Hentenio‚ Antonio Carafae, Lucae
Brugensi, Iacobo Lelong, Ricardo Simon, Ricardo Bentleio‚ Iohanni Walker‚
D. Casleio, Iohanni Martianaeo, Petro Sabatier, Carolo Vercellone, Constantino
Tischendorf, F. H. A. Scrivener, Brooke Foss Westcott et F. Ι. Α. Hort, ceterisque
qui his studiis lucem attulerint haec opera nostra debuerit, partim in fasciculo
primo textuum ueterum Latinorum Oxonii editorum iam monstratum est ¹. Sed
nemo ex his, quantum scimus, codices in familias, quas critici uocant, distinguere
ausus est, nec forsan etiam nunc quae inter uarios fontes ratio intersit diserte
exponi potest 2.

Causae enim tres sunt ex quibus librarii in textu describendo huc illuc ab
archetypo Hieronymiano trahi poterant, praecipue in Euangeliis. Primum est
desiderium quo tenebantur unius cuiusuis Euangelii emendandi ad exemplum
aliorum, ut nihil quod ad sensum necessarium uel utile uideretur omitterent;
⁶ unde accidit ' ut uerbis Hieronymianis utamur ⁵ ut apud nos mixta sint omnia.’
Secunda est recordatio ueteris interpretationis, uel illius quae Hieronymo ad
manus fuisse credenda sit, uel alius cuiusdam quae scribae per se nota fuerit.
Huic etiam adnumeranda est recordatio alius uersionis Hieronymianae uel in
expositione perpetua Euangelii, ut in Mattheo subinde occurrit, reperiendae, uel
ex aliis operibus eius collectae. Tertia est correctio ex codicibus Graecis quae
scribis praesto fuerint, quae praecipue apud Anglo-Britannos et Hibernos di-
gnosci potest sed etiam in Euangeliis Ambrosianis (M) et alias subinde apparet.
Sed quibus et qualibus codicibus usi sint correctores, et quibus legibus in utendo
circumscripti, iudicare uix possumus. His et similibus de causis nobismet in
praesenti temperamus ne iudicium nostrum de codicum inter se ratione et de

¹ Old Lalin Bz'hlfcal Tarts: No. 1. The Gaspel according to Ss. Mamzew from llze St.
Germasn MS. (gl) now nnmbered Lat. 11553 sn llze Masona! Librmy at Paris, with intro-
ductim descrzptz've osllze MS„ and five appendices containing some account os tlte Latin MSS.
used hy Erasmus (md R. SMfilzens, tlte Latin [md Greek MSS. collated by Jolm bmzlker, with
some noles oslzis ll'fe, and llze [Ilias desecls afllsarll'anay's cullcztsaaz. Edited by John Words-
worth, MA. Oxford, 1883.

² Aliquid in hac parte bene temtauit Petrus Corssen in praefatione ad Epistulam ad Galatas
Berolini 1885, idern tamen recte scribit p. 4 ‘[non] ignoro quaestionem de quacumque parte Vul-
gatae institutam prius ad certum quendam finem perduci non posse quam universae ratio cognita
et perspecta slt.’

